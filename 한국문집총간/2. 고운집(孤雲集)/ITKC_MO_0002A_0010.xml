<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0002A" type="서지" 자료생성일="2003-09-04">
<레벨2 id="ITKC_MO_0002A_0010" type="권차" 자료생성일="2003-09-04">
		<메타정보>
			<제목정보>
				<제목><페이지 number="ITKC_MO_0002A_A001_131A"/><고유명사 type="서명">孤雲集</고유명사>重刊序</제목>
			</제목정보>
		</메타정보>

<레벨3 id="ITKC_MO_0002A_0010_010" type="문체" 자료생성일="2003-09-04">
			<메타정보>
				<제목정보>
					<제목>[序]</제목>
				</제목정보>
			</메타정보>

<레벨4 DCI="ITKC_MO_0002A_0010_010_0010_2003_A001_XML" id="ITKC_MO_0002A_0010_010_0010" type="최종정보" 자료생성일="2003-09-04">
				<메타정보>
					<제목정보>
						<제목><고유명사 type="서명">孤雲先生文集</고유명사>重刊序[<고유명사 type="이름">盧相稷</고유명사>]</제목>
					</제목정보>
					<저자정보 type="필자">
						<저자>
							<한글성명>노상직</한글성명>
							<한자성명>盧相稷</한자성명>
						</저자>
					</저자정보>
					<간행정보>
						<집수번호>a001</집수번호>
					</간행정보>
					<분류정보>
						<분류항목 type="문체분류">
							<분류내용 type="대분류">序跋類</분류내용>
							<분류내용 type="중분류">序類</분류내용>
						</분류항목>
					</분류정보>
				</메타정보>
				<본문정보>
					<내용>
						<단락 align="left" indent="0">世之論新羅者。於山必曰頭流，伽倻，淸涼。於水必曰
<line/>東溟，東洛。於人必曰<고유명사 type="이름">文昌崔</고유명사>先生。蓋國之爲國。有名
<line/>山名川名人。而後可以擅地靈而彰皇猷也。之三者
<line/>亦相須而成其美也。得名山川鍾毓之厚而先生生
<line/>焉。先生之於名山川。不能無意焉。然非先生自爲。天
<line/>爲之也。使先生終有遇於唐。則先生爲唐人而止。又
<line/>使有遇於羅。則先生之迹。不暇徧於名山川也。未弱
<line/>冠而射策金門。廿三歲而筆挫浙賊。天子賜以魚袋。
<line/>天下誦其文章。方是時。世皆知爲唐之<고유명사 type="이름">孤雲</고유명사>。豈圖復
<line/><페이지 number="ITKC_MO_0002A_A001_131B"/>尋其懸弧之國哉。先生已知幾。不欲居亂邦。乃於銀
<line/>河列宿之年。作爲奉詔錦還之人。羅之幸福大矣。然
<line/>羅。褊邦也。豈能容四海第一人物。疑忌者漸朋興焉。
<line/>先生所以再不遇也。雖然。吾不以先生之不遇爲恨。
<line/>而悼其遭値之不辰也。唐之興。歷十九帝而碭山之
<line/>俘虜承寵。羅之三姓。傳四十九王而菩提之堂斧荐
<line/>起。淫恣之女弟當阼。豈先生隻手所能持扶哉。旣不
<line/>能安於朝廷。則海雲，臨鏡，月影。足以紓孤臣憤愾之
<line/>懷。頭流巖門。示廣濟之志。淸凉碁板。觀勝敗之數。伽
<line/>倻流水。聾是非之聲。於是而知先生之不幸。爲山川
<line/><페이지 number="ITKC_MO_0002A_A001_131C"/>之遭遇也。歷年旣久。聲徽頗湮。人但以影響自揣。以
<line/>黃葉靑松。謂爲麗王上書。麗之後王。亦謂之密贊祖
<line/>業。躋之聖廡。若然。洪，裵，申，卜四功臣。當先於先生矣。
<line/>從祀。大禮也。非王自專。而羣臣之議有定。至麗祀羅
<line/>賢。微先生。無以當之。先生實東方初頭出之文學也。
<line/>三千里內禮義之俗。先生實倡發焉。人或以先生文
<line/>句往往有梵語爲疵。然俗之所尙。聖人或不免焉。獵
<line/>較是也。先生豈眞佞佛者哉。先生之學。以四術六經
<line/>仁爲本孝爲先爲宗旨。辨沈約孔發其端。釋窮其致
<line/>之語則曰。佛語心法。玄之又玄。終類係風影難行捕。
<line/><페이지 number="ITKC_MO_0002A_A001_131D"/>限老佛之爲異道則曰。麟聖依仁乃據德。鹿仙知白
<line/>能守黑。更迎佛日辨空色。敎門從此分堦墄。擯子房
<line/>從赤松之說則曰。假學仙有始終。果能白日上升去。
<line/>止得爲鶴背上幻軀。以此三言而推之。先生之所願。
<line/>學孔子也。所棲而與緇流相混者。高遯之術也。一朝
<line/>早起。林間遺屨者。示不復生在人間而已。寧有佗哉。
<line/><고유명사 type="이름">佔畢</고유명사>先生世上但云尸解去。那知馬鬣在空山之句。
<line/>足以破千古之惑也。先生著<고유명사 type="서명">經學隊仗</고유명사>一書。發明性
<line/>理。暗先相孚於宋儒之論。而俗皆不嗜。故先生亦不
<line/>屑以示人。麗之時誦佛益甚。不但不讀<고유명사 type="서명">隊仗</고유명사>。亦鮮讀
<line/><페이지 number="ITKC_MO_0002A_A001_132A"/>先生詩文。惟<고유명사 type="서명">四山碑銘</고유명사>一𢎥。播在四方。於此而求彷
<line/>彿焉。故人不知眞<고유명사 type="이름">孤雲</고유명사>先生矣。至我朝。<고유명사 type="이름">濯纓</고유명사>發執杖
<line/>屨之願。<고유명사 type="이름">愼齋</고유명사>歎倡文學之功。李子許西岳之設。猶未
<line/>見隊仗。此則先生之又不遇於堯夫也。餘人之紛紜
<line/>雌黃。尙不息於佛銘。而實不知衛道闢異之功在佛
<line/>銘之中也。<고유명사 type="이름">昌黎</고유명사>爲太顚留衣。而佛骨之表。猶爲萬古
<line/>昌言。先生爲佛作銘。而斥佛之意。闇然而章焉。後孫
<line/><고유명사 type="이름">國述</고유명사>君。積年蒐求遺文。而出貨以付剞劂者。欲令世
<line/>之人知先生之爲佛作銘。皆所以恭承君命而以寓
<line/>諷諫之義也。優遊山澤。終身不返。非欲與勝區相遇。
<line/><페이지 number="ITKC_MO_0002A_A001_132B"/>惟恐忝迹於王氏之朝。始與麋鹿爲友。竟鴻飛於冥
<line/>冥也。<고유명사 type="서명">桂苑筆耕</고유명사><고유명사 type="서명">經學隊仗</고유명사>。已各爲一書而刊布。四六
<line/>集無以求。此卷所載。草草如此。後學之所共恨也。</단락>
						<단락 align="left" indent="2">丙寅六月下浣。後學<고유명사 type="지명">光州</고유명사><고유명사 type="이름">盧相稷</고유명사>。謹書。</단락>
					</내용>
				</본문정보>
				<연계정보>
					<연계항목 type="이미지" 연계시작="ITKC_MO_0002A_A001_131A" 연계종료="ITKC_MO_0002A_A001_132B"/>
					<연계항목 type="번역문" 연계시작="ITKC_BT_0002A_0010_000_0010" 연계종료="ITKC_BT_0002A_0010_000_0010"/>
					<연계항목 type="교감표점" 연계시작="ITKC_MP_0002A_0010_010_0010" 연계종료="ITKC_MP_0002A_0010_010_0010"/>
				</연계정보>
			</레벨4></레벨3></레벨2></레벨1></아이템>