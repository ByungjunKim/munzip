<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0002A" type="서지" 자료생성일="2003-09-04">
<레벨2 id="ITKC_MO_0002A_0020" type="권차" 자료생성일="2003-09-04">
		<메타정보>
			<제목정보>
				<제목><페이지 number="ITKC_MO_0002A_A001_133A"/><고유명사 type="서명">孤雲集</고유명사>編輯序</제목>
			</제목정보>
		</메타정보>

<레벨3 id="ITKC_MO_0002A_0020_010" type="문체" 자료생성일="2003-09-04">
			<메타정보>
				<제목정보>
					<제목>[序]</제목>
				</제목정보>
			</메타정보>

<레벨4 DCI="ITKC_MO_0002A_0020_010_0010_2003_A001_XML" id="ITKC_MO_0002A_0020_010_0010" type="최종정보" 자료생성일="2003-09-04">
				<메타정보>
					<제목정보>
						<제목><고유명사 type="서명">孤雲先生文集</고유명사>編輯序[<고유명사 type="이름">崔國述</고유명사>]</제목>
					</제목정보>
					<저자정보 type="필자">
						<저자>
							<한글성명>최국술</한글성명>
							<한자성명>崔國述</한자성명>
						</저자>
					</저자정보>
					<간행정보>
						<집수번호>a001</집수번호>
					</간행정보>
					<분류정보>
						<분류항목 type="문체분류">
							<분류내용 type="대분류">序跋類</분류내용>
							<분류내용 type="중분류">序類</분류내용>
						</분류항목>
					</분류정보>
				</메타정보>
				<본문정보>
					<내용>
						<단락 align="left" indent="0">文者。道之華。事之蹟。道有升沈。事與時遷。隨所遇而
<line/>異其辭。乃勢之自然也。是以。典謨降而誥命行。風雅
<line/>息而詞騷作。<고유명사 type="서명">春秋</고유명사>止而史傳繼出。以其章句而求之。
<line/>先秦，兩漢。已有體裁力量之不相等。就其實而要其
<line/>歸。則<고유명사 type="이름">子美</고유명사>詩得三百之旨。孔明表有<고유명사 type="서명">伊訓</고유명사>，<고유명사 type="서명">說命</고유명사>之意。
<line/>然則文不在乎言語句讀之間。惟在於義理得失之
<line/>如何耳。伏惟我<고유명사 type="이름">孤雲</고유명사>先生。東國文學之祖也。幼而北
<line/>學。早登魁第。而天下之士。莫敢爭先。蓋其才德。間世
<line/>一人而已。宜黼黻皇猷。經緯宇宙。以續三代不傳之
<line/><페이지 number="ITKC_MO_0002A_A001_133B"/>緖。而適値宦寺執內。藩鎭擅外。非復有行道之望於
<line/>中土。乃還歸本國。時王甚敬重之。若將與有爲於治。
<line/>天運否塞。王又晏駕。況國俗重佛敎。而不知有儒道。
<line/>進不能容。退無可施之地。遂放於山水而終。<고유명사 type="이름">尼父</고유명사>之
<line/>浮海。<고유명사 type="이름">孟氏</고유명사>之不得而退。是豈盡本旨也哉。噫。生於千
<line/>載之後。欲求彷彿乎千載之上。則非文無以爲徵。世
<line/>或以綺麗短先生。撰佛詆先生。然晩唐文法。自有定
<line/>制。凡百需用。非四六則不得行。此其所以不可不從
<line/>也。且當羅季。所與促膝接吻。無非法家流。而君有重
<line/>命。力辭不獲。則竟安得不作佛文。猶眷眷以儒自明。
<line/><페이지 number="ITKC_MO_0002A_A001_133C"/>而內懷憂懼。兼陳諷諫之語。讀之者亦當想其時而
<line/>見其志。不可泥於言而疑其非古也。若求古言於今
<line/>人之作。則補華黍續湯征。果皆能無媿於本經耶。與
<line/>其有意古作而不得古。不若因用時語而寧不失古
<line/>人之義。觀夫檄<고유명사 type="이름">黃巢</고유명사>而使之歸化。功不下於格苗征
<line/>葛之誓。贈樂官而與之垂淚。悲更多於<고유명사 type="서명">黍離</고유명사>，<고유명사 type="서명">麥秀</고유명사>之
<line/>歌。年代曆則象日月之遺典。輿地說則導山水之餘
<line/>謨。語王者之德而先以仁孝。請學生之業而惟曰禮
<line/>樂。此乃先生之得於中者。皆古聖人傳授心法也。其
<line/>著於文而嘉惠後人。必不爲不多。世代寢遠。存者無
<line/><페이지 number="ITKC_MO_0002A_A001_133D"/>幾。從何而可徵先生之道歟。今所傳者。只有<고유명사 type="서명">桂耕集</고유명사>，
<line/><고유명사 type="서명">經學隊仗</고유명사>。其他若干。則散出無紀。不便讀閱。余乃搜
<line/>拾於<고유명사 type="서명">樂府</고유명사>，<고유명사 type="서명">文選</고유명사>，野史，僧傳。僅得三編二𢎥。窃嘆耳目
<line/>之不能多及也。幸有博雅君子。不惜廣採而備悉之。
<line/>則不但爲此役之光。其於尊賢慕道之地。不覺深賀
<line/>萬萬云爾。時旃蒙赤奮若林鍾月金藏之日。後孫<고유명사 type="이름">國
<line/>述</고유명사>。謹書。</단락>
					</내용>
				</본문정보>
				<연계정보>
					<연계항목 type="이미지" 연계시작="ITKC_MO_0002A_A001_133A" 연계종료="ITKC_MO_0002A_A001_133D"/>
					<연계항목 type="번역문" 연계시작="ITKC_BT_0002A_0020_000_0010" 연계종료="ITKC_BT_0002A_0020_000_0010"/>
					<연계항목 type="교감표점" 연계시작="ITKC_MP_0002A_0020_010_0010" 연계종료="ITKC_MP_0002A_0020_010_0010"/>
				</연계정보>
			</레벨4></레벨3></레벨2></레벨1></아이템>