<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0001A" type="서지" 자료생성일="2003-09-04">
<레벨2 id="ITKC_MO_0001A_0120" type="권차" 자료생성일="2003-09-04">
			<메타정보>
				<제목정보>
					<제목><페이지 number="ITKC_MO_0001A_A001_058A"/><고유명사 type="서명">桂苑筆耕集</고유명사>卷之十一 <원주><고유명사 type="관직">都統巡官侍御史內供奉</고유명사><고유명사 type="이름">崔致遠</고유명사><문자효과 type="격자"/>撰</원주></제목>
				</제목정보>
			</메타정보>
		
<레벨3 id="ITKC_MO_0001A_0120_010" type="문체" 자료생성일="2003-09-04">
				<메타정보>
					<제목정보>
						<제목>檄書 <원주>四首</원주></제목>
					</제목정보>
				</메타정보>
			
<레벨4 DCI="ITKC_MO_0001A_0120_010_0010_2003_A001_XML" id="ITKC_MO_0001A_0120_010_0010" type="최종정보" 자료생성일="2003-09-04">
					<메타정보>
						<제목정보>
							<제목>檄<고유명사 type="이름">黃巢</고유명사>書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">廣明二年七月八日。諸道<고유명사 type="관직">都統檢校太尉</고유명사>某。告<고유명사 type="이름">黃巢</고유명사>。<line/>
夫守正修常曰道。臨危制變曰權。智者成之於順時。<line/>
<페이지 number="ITKC_MO_0001A_A001_058B"/>愚者敗之於逆理。然則雖百年繫命。生死難期。而萬<line/>
事主心。是非可辨。今我以王師則有征無戰。軍政則<line/>
先惠後誅。將期剋復上京。固且敷陳大信。敬承嘉諭。<line/>
用戢奸謀。且汝素是遐甿。驟爲勍敵。偶因乘勢。輒敢<line/>
亂常。遂乃包藏禍心。竊弄神器。侵凌城闕。穢黷宮闈。<line/>
旣當罪極滔天。必見敗深塗地。噫。<고유명사 type="이름">唐虞</고유명사>已降。苗扈弗<line/>
賓。無良無賴之徒。不義不忠之輩。爾曹所作。何代而<line/>
無。遠則有<고유명사 type="이름">劉曜</고유명사>，<고유명사 type="이름">王敦</고유명사>覬覦晉室。近則有<고유명사 type="이름">祿山</고유명사>，<고유명사 type="이름">朱泚</고유명사>吠<line/>
噪皇家。彼皆或手握強兵。或身居重任。叱吒則雷奔<line/>
電走。喧呼則霧塞煙橫。然猶暫逞奸圖。終殲醜類。日<line/>
<페이지 number="ITKC_MO_0001A_A001_058C"/>輪闊輾。豈縱妖氛。天綱高懸。必除兇族。況汝出自閭。<line/>
閻之末。起於隴畝之間。以焚劫爲良謀。以殺傷爲急<line/>
務。有大愆可以擢髮。無小善可以贖身。不唯天下之<line/>
人皆思顯戮。抑亦地中之鬼已議陰誅。縱饒假氣遊<line/>
魂。早合亡神奪魄。凡爲人事。莫若自知。吾不妄言。汝<line/>
須審聽。比者我國家德深含垢。恩重棄瑕。授爾節旄。<line/>
寄爾方鎭。爾猶自懷鴆毒。不斂梟聲。動則齧人。行唯<line/>
吠主。乃至身負玄化。兵纏紫微。公侯則犇竄危途。警<line/>
蹕則巡遊遠地。不能早歸德義。但養頑兇。斯則聖上<line/>
於汝有赦罪之恩。汝則於國有辜恩之罪。必當死亡<line/>
<페이지 number="ITKC_MO_0001A_A001_058D"/>無日。何不畏懼于天。況周鼎非發問之端。漢宮豈偸<line/>
安之所。不知爾意終欲奚爲。汝不聽乎。<고유명사 type="서명">道德經</고유명사>云。飄<line/>
風不終朝。驟雨不終日。天地尙不能久。而況於人乎。<line/>
又不聽乎。<고유명사 type="서명">春秋傳</고유명사>曰。天之假助不善。非祚之也。厚其<line/>
凶惡而降之罰。今汝藏奸匿暴。惡積禍盈。危以自安。<line/>
迷以不復。所謂燕巢幕上。漫恣騫飛。魚戲鼎中。卽看<line/>
燋爛。我緝熙雄略。糾合諸軍。猛將雲飛。勇士雨集。高<line/>
旌大旆。圍將楚塞之風。戰艦樓船。塞斷<고유명사 type="지명">吳江</고유명사>之浪。<고유명사 type="이름">陶<line/>
太尉</고유명사>銳於破敵。<고유명사 type="이름">楊司空</고유명사>嚴可稱神。旁眺八維。橫行萬<line/>
里。旣謂廣張烈火。爇彼鴻毛。何殊高擧<고유명사 type="지명">泰山</고유명사>。壓其鳥<line/>
<페이지 number="ITKC_MO_0001A_A001_059A"/>卵。卽日金神御節。水伯迎師。商風助肅殺之威。晨露<line/>
滌昏煩之氣。波濤旣息。道路卽通。當解纜於石頭。<고유명사 type="이름">孫<line/>
權</고유명사>後殿。佇落帆於峴首。<고유명사 type="이름">杜預</고유명사>前驅。收復<고유명사 type="지명">京都</고유명사>。剋期旬<line/>
朔。但以好生惡殺。上帝深仁。屈法申恩。大朝令典。討<line/>
官賊者不懷私忿。諭迷途者固在直言。飛吾折簡之<line/>
詞。解爾倒懸之急。汝其無成膠柱。早學見機。善自爲<line/>
謀。過而能改。若願分茅列土。開國承家。免身首之橫<line/>
分。得功名之卓立。無取信於面友。可傳榮於耳孫。此<line/>
非兒女子所知。實乃大丈夫之事。早須相報。無用見<line/>
疑。我命戴皇天。信資白水。必須言發響應。不可恩多<line/>
<페이지 number="ITKC_MO_0001A_A001_059B"/>怨深。或若狂走所牽。酣眠未寤。猶將拒轍。固欲守株。<line/>
則乃批熊拉豹之師。一麾撲滅。烏合鴟張之衆。四散<line/>
分飛。身爲齊斧之膏。骨作戎車之粉。妻兒被戮。宗族<line/>
見誅。想當燃腹之時。必恐噬臍不及。爾須酌量進退。<line/>
分別否臧。與其叛而滅亡。曷若順而榮貴。但所望者。<line/>
必能致之。勉尋壯士之規。立期豹變。無執愚夫之慮。<line/>
坐守狐疑。某告。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_058A" 연계종료="ITKC_MO_0001A_A001_059B"/>
						<연계항목 type="번역문" 연계시작="ITKC_BT_0001A_0120_010_0010" 연계종료="ITKC_BT_0001A_0120_010_0010"/>
					</연계정보>
				</레벨4>
<레벨4 DCI="ITKC_MO_0001A_0120_010_0020_2003_A001_XML" id="ITKC_MO_0001A_0120_010_0020" type="최종정보" 자료생성일="2003-09-04">
					<메타정보>
						<제목정보>
							<제목>招<고유명사 type="이름">趙璋</고유명사>書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0"><고유명사 type="관직">都統太尉</고유명사>馳問<고유명사 type="이름">趙璋</고유명사>。古人有言曰。大厦成而燕雀相<line/>
賀。湯沐具而蟣蝨相弔。審其賀之與弔。由彼依之與<line/>
<페이지 number="ITKC_MO_0001A_A001_059C"/>違。且爾同惡相成。異謀斯搆。遽爲犯順。尙敢偸安。今<line/>
我水陸徵軍。天人助信。久審風雲之會。遠揚雷電之<line/>
威。卽當行展豹韜。立擒梟帥。剋收城闕。靜剗煙塵。想<line/>
計爾曹具知吾意。但以先春而後秋者天之道。重賞<line/>
而輕罰者君之恩。遂乃馳吾咫尺之書。問爾方寸之<line/>
事。爾等依憑大憝。猾亂中朝。罪已貫盈。理須誅翦。然<line/>
若<고유명사 type="이름">黃巢</고유명사>狠性能改。雄心自新。望其國封。建彼家社。勳<line/>
業可超今邁古。恩榮可付子傳孫。必爲致之。速相報<line/>
也。如或螳蜋努臂。猰㺄磨牙。輒欲拒張。必當撲滅。爾<line/>
須審詳至理。勸誘元兇。欲令天下知名。早申忠節。奈<line/>
<페이지 number="ITKC_MO_0001A_A001_059D"/>何草間求活。終作叛徒。況居成算之中。卽在覆巢之<line/>
下。死生有命。禍福無門。唯審是非。可知成敗。所謂燕<line/>
雀相賀。蟣蝨相弔。實在於知與不知。順與不順。良時<line/>
易失。嘉會難逢。生爲有害之人。死作無知之鬼。深可<line/>
恥也。深可痛也。勉惟去就。早副指蹤。悉之。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_059B" 연계종료="ITKC_MO_0001A_A001_059D"/>
						<연계항목 type="번역문" 연계시작="ITKC_BT_0001A_0120_010_0020" 연계종료="ITKC_BT_0001A_0120_010_0020"/>
					</연계정보>
				</레벨4>
<레벨4 DCI="ITKC_MO_0001A_0120_010_0030_2003_A001_XML" id="ITKC_MO_0001A_0120_010_0030" type="최종정보" 자료생성일="2003-09-04">
					<메타정보>
						<제목정보>
							<제목>告報諸道徵會軍兵書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">中和二年五月十二日。具銜某。謹告某<고유명사 type="관직">州府節度使</고유명사>。<line/>
逆賊<고유명사 type="이름">黃巢</고유명사>。自亂天常。亟移星律。縱使擢其賈髮。詰罪<line/>
難窮。未能舂彼狄喉。稔奸斯極。神誅可俟。鬼怪何憑。<line/>
而敢鴟張鳳城。熊據龍闕。至於五尺童子。猶欲請纓。<line/>
<페이지 number="ITKC_MO_0001A_A001_060A"/>況在四方諸侯。忍爲投袂。偶屬朝廷密施。廣畫先倚<line/>
甸侯。不勞十道徵驅。必謂一麾蕩定。豈料軍令雖殊<line/>
於兒戲。將名莫驗於童謠。未暇搴旗。旋聆反旆。遂使<line/>
犬猶狂吠。猿不驚號。徒招翫寇之譏。孰擅弭兵之譽。<line/>
聖上暫飛日馭。親省風謠。蔭暍行恩。睿慮則雖勞罪<line/>
己。慕羶結望。群情則却怨後予。然而自幸<고유명사 type="지명">龜城</고유명사>。久停<line/>
鑾輅。秦雲遠隔。蜀柳再芳。每興霜露之懷。聖情可想。<line/>
未滅煙塵之患。臣節何安。某去年羽檄先馳。牙璋後<line/>
擧。唱義聲於遐邇。養勇氣於偏裨。於是。廣徵<고유명사 type="이름">陶侃</고유명사>之<line/>
船。久握<고유명사 type="이름">辛毗</고유명사>之鉞。畫鷁齊飛於雪浪。檣烏高轉於煙<line/>
<페이지 number="ITKC_MO_0001A_A001_060B"/>空。必欲帆張曉風。旗寢夜月。纔離楚岸。便到<고유명사 type="지명">漢江</고유명사>。直<line/>
驅背水之師。永破滔天之孼。而乃未施豹略。頻降鳳<line/>
書。已知諸道進軍。不許遠藩離任。詔旨云。爲朕全吳<line/>
越之地。遣朕無東西之憂。是以。再閱綸音。遂回組甲。<line/>
蓋乃仰遵帝命。固非敢緩師期。今則萬里專征。誰能<line/>
奮翼。三年縱敵。尙許磨牙。賊<고유명사 type="이름">巢</고유명사>雖戲鼎中。已居机上。<line/>
搖尾狗子。輒曾發狂。斷頭將軍。難可釋怒。某幸忝握<line/>
兵之要。固當仗義而行。近奉詔條。遍徵戎旅。一呼巡<line/>
屬。四集驍雄。不唯被練三千。實有控弦十萬。已取今<line/>
月十八日。部領兵士。發離本鎭。必得直趨汴道。徑入<line/>
<페이지 number="ITKC_MO_0001A_A001_060C"/><고유명사 type="지명">潼關</고유명사>。立剗梟<고유명사 type="이름">巢</고유명사>。去迎鑾駕。引舜風之無外。覩漢日之<line/>
再中。況<고유명사 type="관직">都統</고유명사><고유명사 type="이름">王令公</고유명사>暗運智機。別操戎柄。已提勁卒。<line/>
卽展奇功。足可相應軍謀。共興王略。諸道自從賊盛。<line/>
皆峻官榮。尸爲食土之毛。盡思效命。矧乃荷天之寵。<line/>
豈合安身。且大丈夫之在世也。壯氣難伸。良時易失。<line/>
苟或美事讓他人之手。殊恩負聖主之心。則莫測肺<line/>
肝。何施面目。固應各勤訓練。同願誅鋤。瞻帝輦而魂<line/>
飛。擁戎軒而眥裂。早看行色。勿懷兒女之悲。須把戰<line/>
勳。永作子孫之福。謹告。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_059D" 연계종료="ITKC_MO_0001A_A001_060C"/>
						<연계항목 type="번역문" 연계시작="ITKC_BT_0001A_0120_010_0030" 연계종료="ITKC_BT_0001A_0120_010_0030"/>
					</연계정보>
				</레벨4>
<레벨4 DCI="ITKC_MO_0001A_0120_010_0040_2003_A001_XML" id="ITKC_MO_0001A_0120_010_0040" type="최종정보" 자료생성일="2003-09-04">
					<메타정보>
						<제목정보>
							<제목>告報諸道徵促綱運書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0"><페이지 number="ITKC_MO_0001A_A001_060D"/>謹告某州<고유명사 type="관직">節度使</고유명사>。夫忠於國者。無以家爲。是故。漢代<line/>
微臣。有傾産助邊之請。魏朝烈士。有擧宗陳力之言。<line/>
況乃邊寄榮身。兵符在手。遇大朝之多難。見上宰之<line/>
董戎。而不能役致泛舟。令行挈畚。使戰士猶多飢色。<line/>
將軍未獻捷書。但忝分憂。實爲忍恥。某昨從中夏。再<line/>
集大軍。不慙素飽之名。已誓無譁之衆。仍差都押衙<line/>
<고유명사 type="이름">韓汶</고유명사>。先齎金帛百萬疋。救接都統令公軍前。旣裝運<line/>
船。將扣飛檝。言遵汴道。徑指圃田。必値徐戎來侵淮<line/>
口。扼斷河路。攻圍郡城。近者又擁兇徒。直衝近境。敢<line/>
憑蝟結。欲恣鯨呑。當道旣見阻艱。暫須停駐。遂乃揀<line/>
<페이지 number="ITKC_MO_0001A_A001_061A"/>徵驍勇。往討頑兇。佇靜封疆。便登道路。必可豁通綱<line/>
運。廣備供輸。行稱東道主人。非無意也。立斬<고유명사 type="관직">南陽太<line/>
守</고유명사>。竊有志焉。諸道久荷深恩。各居重任。縱以家門寶<line/>
貨。猶合贍軍。況將州縣賦輿。豈宜壅利。其<고유명사 type="지명">宣武</고유명사>，<고유명사 type="지명">忠武</고유명사>，<line/>
<고유명사 type="지명">天平</고유명사>，<고유명사 type="지명">昭義</고유명사>，<고유명사 type="지명">泰寧</고유명사>，<고유명사 type="지명">平虜</고유명사>，<고유명사 type="지명">河陽</고유명사>等道。盡發雄師。<고유명사 type="지명">咸從</고유명사>統命。<line/>
其依饋運。各已通流。其<고유명사 type="지명">浙東</고유명사>，<고유명사 type="지명">浙西</고유명사>，<고유명사 type="지명">宣州</고유명사>，<고유명사 type="지명">江西</고유명사>，<고유명사 type="지명">鄂州</고유명사>，<고유명사 type="지명">荊<line/>
南</고유명사>，<고유명사 type="지명">湖南</고유명사>，<고유명사 type="지명">嶺南</고유명사>，<고유명사 type="지명">福建</고유명사>等道。今欲踰年。未聆發運。若由水<line/>
路。須入汴河。如此稽留。何因濟集。必計杜畿美化。遍<line/>
得人心。<고유명사 type="이름">任峻</고유명사>奇謀。兼施兵力。速請同勤饋輦。繼發綱<line/>
船。齊至都統軍前。早期收復京闕。其<고유명사 type="지명">徐州</고유명사>實爲國蠹。<line/>
<페이지 number="ITKC_MO_0001A_A001_061B"/>豈止隣讎。蓋以天暫容奸。地猶聚慝。昔爲<고유명사 type="이름">龐勳</고유명사>叛亂。<line/>
早合瀦宮。昨因<고유명사 type="이름">時溥</고유명사>猖狂。更宜塗地。偶屬朝廷。未誅<line/>
大憝。不問小瑕。貴悅軍情。驟加爵賞。而乃<고유명사 type="이름">時溥</고유명사>罔遵<line/>
詔旨。尙搆奸謀。去年曾犯<고유명사 type="지명">淮山</고유명사>。今夏又侵<고유명사 type="지명">泗水</고유명사>。乃作<line/>
<고유명사 type="이름">黃巢</고유명사>外應。久妨諸道進軍。先須剗當路之豺狼。後可<line/>
殄壞堤之螻蟻。冀使隋皇新路。楊柳含春。無令漢祖<line/>
舊鄕。荊榛撲地。凡承寵寄。共察忠誠。謹告。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_060C" 연계종료="ITKC_MO_0001A_A001_061B"/>
						<연계항목 type="번역문" 연계시작="ITKC_BT_0001A_0120_010_0040" 연계종료="ITKC_BT_0001A_0120_010_0040"/>
					</연계정보>
				</레벨4></레벨3>
<레벨3 id="ITKC_MO_0001A_0120_020" type="문체" 자료생성일="2003-09-04">
				<메타정보>
					<제목정보>
						<제목>書 <원주>六首</원주></제목>
					</제목정보>
				</메타정보>
			
<레벨4 DCI="ITKC_MO_0001A_0120_020_0010_2003_A001_XML" id="ITKC_MO_0001A_0120_020_0010" type="최종정보" 자료생성일="2003-09-04">
					<메타정보>
						<제목정보>
							<제목>答<고유명사 type="지명">浙西</고유명사>周司空書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">某白。忽覽來示。驚憤兩深。是何見事之乖。如此發言<line/>
之過。且<고유명사 type="이름">趙公約</고유명사>者。背軍逃走。行怙追擒。遽投跡於貴<line/>
<페이지 number="ITKC_MO_0001A_A001_061C"/>藩。遂偸生於逋藪。今則異端斯搆。細作爲名。若能懷<line/>
上士之心。豈可信下人之口。譚何容易。事不酌量。來<line/>
示云位極上公。權尊都統。別興異見。遽起他謀。以何<line/>
悔尤。欲爲燒劫。此乃稍殊雅責。僅涉穢詞。鼠尙有皮。<line/>
蓋譏無禮。駟難及舌。亦誡愼言。豈是不爲虐兮。誠非<line/>
所可道也。<고유명사 type="관직">司空</고유명사>晩歲縱不以學識爲從事。雋才亦合<line/>
以智謀相贊。虛成啗飯。難望和羹。未諭是非。須陳本<line/>
末。具標五信。無貯一疑。且此三世立功。無非報國。四<line/>
方出鎭。曾不安家。身持將相之權。手握恩威之柄。豈<line/>
獨撫<고유명사 type="지명">淮邊</고유명사>之俗。終期安海內之人。方切緝綏。何言侵<line/>
<페이지 number="ITKC_MO_0001A_A001_061D"/>伐。其可信而不合疑者一也。況今黃巾尙熾。翠輦未<line/>
歸。方驅貔虎之師。欲破豺狼之窟。遠離弊鎭。深託善<line/>
隣。臨危而猶冀依憑。守靜而更除損害。其可信而不<line/>
合疑者二也。<고유명사 type="관직">司空</고유명사>早聯中外。永保初終。言旣馥於芝<line/>
蘭。操彌貞於松桂。曾無釁隙。每有音書。偏深魯衛之<line/>
情。永絶張陳之事。其可信而不合疑者三也。<고유명사 type="지명">浙西</고유명사>始<line/>
爲交代。未得多時。<고유명사 type="이름">陶公</고유명사>之官柳誰移。<고유명사 type="이름">召伯</고유명사>之遺棠不<line/>
讓。至於賊壘。猶將信義招降。況是舊藩。豈以兵戎侵<line/>
逼。其可信而不合疑者四也。昨自師過江浦。令肅雪<line/>
霜。軍門則擊柝夜嚴。行路則銜枚晝靜。豈有<고유명사 type="이름">任從海</고유명사><line/>
<페이지 number="ITKC_MO_0001A_A001_062A"/>則登舫。<고유명사 type="이름">趙公約</고유명사>則隔簾。通報旣不難爲。指麾又何易<line/>
得。直至上流嘉客。不瑕接迎。是何下等健兒。敢來親<line/>
近。其可信而不合疑者五也。粗申大較。可察中心。何<line/>
乃憑叛卒之讒詞。失賢人之事體。以此陳奏聖主。以<line/>
此傳告諸侯。非我無辭。是誰有過。細尋來旨。莫測貴<line/>
懷爲當。老耄所侵。末年多變爲復。狂迷偶作。忠節遽<line/>
乖。夫耳不辨五聲曰聾。目不分五采曰昧。<고유명사 type="관직">司空</고유명사>久當<line/>
重寄。已謂元臣。因何妄發莠言。或似自懷蓬性。不知<line/>
彭寵此時有按劍之疑。却恐<고유명사 type="이름">廉頗</고유명사>他日無負荊之處。<line/>
噫。將帥則空榮列土。君王則尙遠蒙塵。更無匡復之<line/>
<페이지 number="ITKC_MO_0001A_A001_062B"/>誠。唯有猜嫌之事。祗隔一條水脈。便興萬種風言。必<line/>
計心虛。遂成口實。大凡獻酬以禮。來往爲書。理失其<line/>
中。事生非小。且須審諦。勿恣豪強。於此難盡私誠。其<line/>
他備載公牒。無遺後悔。倂棄前功。某白。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_061B" 연계종료="ITKC_MO_0001A_A001_062B"/>
						<연계항목 type="번역문" 연계시작="ITKC_BT_0001A_0120_020_0010" 연계종료="ITKC_BT_0001A_0120_020_0010"/>
					</연계정보>
				</레벨4>
<레벨4 DCI="ITKC_MO_0001A_0120_020_0020_2003_A001_XML" id="ITKC_MO_0001A_0120_020_0020" type="최종정보" 자료생성일="2003-09-04">
					<메타정보>
						<제목정보>
							<제목>答<고유명사 type="지명">江西</고유명사>王尙書書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">十二月六日。某白。閤下遠捐長書。深貽善諭。一覽而<line/>
發皇耳目。再窺而驚越神魂。是何詞彩之彬彬。能致<line/>
言端之懇懇。旣知約我以禮。方信起予者商。況乃事<line/>
徵於<고유명사 type="지명">羑里</고유명사>聖人。道媲於<고유명사 type="지명">首陽</고유명사>義士。切磋雖至。刻畫何<line/>
勝。敬佩良箴。專銘鄙抱。然慮虛聲易應。眞寶難知。弄<line/>
<페이지 number="ITKC_MO_0001A_A001_062C"/>唇吻以鑠金。衆皆妙手。拭瞳眸而辨玉。多是淸盲。苟<line/>
非原始要終。則必唱予和汝。是以。略陳梗槩。用察根<line/>
源。匪欲廣援古今。所希暫曉左右。僅同伐善。豈免興<line/>
慙。君其審之。僕所望也。僕與浙帥周司空。早於鳳里<line/>
相識。亦爲鴒原往還。接載笑載言之時。展如兄如弟<line/>
之分。況作建旟交代。眞爲結綬相知。旣睦比隣。罷扃<line/>
外戶。江南江北。祗鬪行春。三楚三吳。盡喧來暮。方謂<line/>
憑我友歲寒之節。解吾君宵旰之憂。豈料蒼烏高飛。<line/>
翠華遠狩。僕以久叨重寄。便決專征。偶緣兵力未加。<line/>
人心尙懾。遂於春首。先發羽書。仍請<고유명사 type="관직">都統判官</고유명사><고유명사 type="이름">顧雲</고유명사><line/>
<페이지 number="ITKC_MO_0001A_A001_062D"/>協律。議共成之事。謀相見之期。固非閱被廬之軍。徵<line/>
<고유명사 type="지명">夾谷</고유명사>之會。實欲親謀歃血。方寫痛心。若能接濟師徒。<line/>
粗得振揚聲勢。而乃周司空却自棄同卽異。不能捨<line/>
短從長。忽疑惑於<고유명사 type="지명">澠池</고유명사>。謂矜誇於踐土。便見戒嚴城<line/>
壁。阻塞津途。搆猜嫌而信有小人。遺故舊而曾無大<line/>
過。僕雖逢彼怒。但守吾眞。及至中夏出軍。外方多事。<line/>
冀安弊鎭。旁倚近隣。又合幕客過江。請爲<고유명사 type="관직">都統副使</고유명사>。<line/>
豈衒弓旌之禮。邀辟元戎。祗憑鈇鉞之威。撫綏近境。<line/>
<고유명사 type="관직">周司空</고유명사>確乎阻意。莞爾興譏。不從固請之言。自惜有<line/>
餘之刃。頻移曩顧。但積沈猜。見此初屯下瀨之師。未<line/>
<페이지 number="ITKC_MO_0001A_A001_063A"/>設中流之誓。猶淹水道。久候天風。軍聲旣振於四隣。<line/>
人意自防於兩岸。偶有背軍官健<고유명사 type="이름">趙公約</고유명사>者。走投浙<line/>
西。釣以巧言。搆爲細作。便移長牒。妄說異端。其書云。<line/>
位極上公。權尊都統。別興異見。遽起他謀。以何悔尤。<line/>
欲爲燒劫。僕以<고유명사 type="이름">趙襄子</고유명사>之忍辱念玆在玆。<고유명사 type="이름">藺相如</고유명사>之<line/>
愼微有始有卒。遂馳書牒。具述事情。聞<고유명사 type="관직">司空</고유명사>尙發怨<line/>
言。自懷怍色。與宣護<고유명사 type="이름">景虔貞</고유명사>，徐帥<고유명사 type="이름">時溥</고유명사>者。暗資積釁。<line/>
相應密謀。各興梗路之兵戈。遍告沿江之郡邑。以至<line/>
練成戰陣。鎖斷征途。僕若不辭險阻之虞。必致殺傷<line/>
之患。坐甲而未期破竹。廻車而用待負荊。尋屬繼奉<line/>
<페이지 number="ITKC_MO_0001A_A001_063B"/>絲綸。不令離鎭。遂驅組練。却已班師。雖云帝命斯遵。<line/>
實乃隣兵所阻。彼宣州者。亦有所因。春初寇犯<고유명사 type="지명">黟州</고유명사>。<line/>
勢侵旬水。況値前廉已去。新帥未來。旣無禦捍之權。<line/>
恐落奸兇之便。遂差押衙<고유명사 type="이름">馮綬</고유명사>。暫令安撫郡城。蓋緣<line/>
曾奉詔書。特許便宜從事。凡於制置。得以指麾。景虔<line/>
貞常侍菽麥不分。蘭蕕莫辨。謂言專輒。遽有侵凌。殺<line/>
害軍人。劫掠財物。<고유명사 type="이름">馮綬</고유명사>幾臨死所。劣得生還。自此隋<line/>
國怨興。謝城信絶。將投彼鼠。其如有礙之時。欲僨於<line/>
豚。又是無端之事。且爲含忍。未及通和。必知橫被織<line/>
羅。巧成貝錦。傳之于遠。誰曰不然。噫。滔滔者天下皆<line/>
<페이지 number="ITKC_MO_0001A_A001_063C"/>同。君子所恥。泛泛如水中自樂。壯夫不爲。但問事之<line/>
若何。則知曲之在彼。今則特垂敎督。益驗奬憐。自緣<line/>
有理可申。豈便無辭以對。固非飾過。不敢憑虛。莊生<line/>
不云乎。其智適足以知人之過。而不知其所以過。若<line/>
非辱殷勤之旨。何以息睚眦之詞。僕也不能嫉惡如<line/>
讎。唯以用和爲貴。但以賢愚共惑。本末未彰。復書而<line/>
不覺詞繁。比事而終慙理短。身修三省。勉尋<고유명사 type="이름">曾子</고유명사>之<line/>
規。心敬一言。永荷<고유명사 type="이름">伯陽</고유명사>之惠。幸垂鑒志。某頓首。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_062B" 연계종료="ITKC_MO_0001A_A001_063C"/>
						<연계항목 type="번역문" 연계시작="ITKC_BT_0001A_0120_020_0020" 연계종료="ITKC_BT_0001A_0120_020_0020"/>
					</연계정보>
				</레벨4>
<레벨4 DCI="ITKC_MO_0001A_0120_020_0030_2003_A001_XML" id="ITKC_MO_0001A_0120_020_0030" type="최종정보" 자료생성일="2003-09-04">
					<메타정보>
						<제목정보>
							<제목>答<고유명사 type="지명">徐州</고유명사><고유명사 type="이름">時溥</고유명사>書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">六月十六日。某白。<고유명사 type="관직">僕射</고유명사>足下。特辱長牒。仍移公牒。細<line/>
<페이지 number="ITKC_MO_0001A_A001_063D"/>詳來旨。頗涉多端。有同戲以前言。無乃驚於衆聽。雖<line/>
倚兵強力壯。其如作僞心勞。且<고유명사 type="지명">泗州</고유명사>舊隷仁封。新標<line/>
使額。固非郡守專輒。蓋是朝廷指揮。爲在頃年。獨全<line/>
忠節。遂編名於防禦。永傳賞於驍雄。近者久結隣讎。<line/>
蓋遵國典。獨行直道。固守危城。嘗膽爭先。斷頭非苦。<line/>
此亦古人云寧爲忠鬼。不作叛臣之義也。況于<고유명사 type="관직">尙書</고유명사><line/>
有定國恩威。有栗磾武勇。自安疲俗。甚洽群情。每將<line/>
<고유명사 type="이름">勾踐</고유명사>單醪均沾無黨。不獨臧洪薄粥分啜有餘。固當<line/>
散三年之儲。充一日之費。寡能敵衆。安可待勞。豈比<line/>
於築室反耕。杜門却掃者哉。忽覩來示云。<고유명사 type="지명">泗州</고유명사>獨阻<line/>
<페이지 number="ITKC_MO_0001A_A001_064A"/><고유명사 type="지명">淮河</고유명사>。自牢城壘。使四方多阻。諸道莫通。而又每於朝<line/>
廷。妄爲訕謗。今有城中將校。潛來計圖。請少振兵戎。<line/>
卽便期開泰者。大凡人事莫若自知。足下去年。忍携<line/>
不禁。求榮頗切。暫奮橫行之氣。果成順守之權。是以。<line/>
累受國恩。遠膺藩寄。豈可尊身忽物。是己非人。偏致<line/>
嫌於藺生。終歸過於季氏。其於<고유명사 type="지명">淮河</고유명사>久阻。道路不通。<line/>
皆因貴府出兵。不是泗濱爲梗。是非可辨。遠近所聆。<line/>
去歲夏初。早蒙侵伐。呼蟻軍於漣水。拒虎旅於<고유명사 type="지명">淮山</고유명사>。<line/>
此緣將援親仁。難逃善戰。爰謀薄伐。用救倒懸。君異<line/>
荀吳。莫振受降之譽。僕慙<고유명사 type="이름">呂布</고유명사>。有虧解鬪之言。<고유명사 type="지명">泗州</고유명사><line/>
<페이지 number="ITKC_MO_0001A_A001_064B"/>以實奏陳。豈爲謗讟。僕也雖慙知己。嘗敢薦賢。亦曾<line/>
錄詔寄呈。必合垂情見悉。誰料旣踰望始。翻起釁端。<line/>
甲兵繼興。疆場頻駭。所云<고유명사 type="지명">泗州</고유명사>城中將校。頻來計圖。<line/>
此乃巧飾虛辭。遍行長牒。盡知譎誂。孰肯詭隨。朝廷<line/>
以足下身處雄城。刃多餘地。委摧綱運。冀濟權宜。但<line/>
自戢斂兵車。必得通流饋輦。今則却云奉朝廷意旨。<line/>
收<고유명사 type="이름">徐泗</고유명사>封疆。廣出師徒。難窮事意。必若足下訓戎勇<line/>
銳。報主忠勤。何不親摠全軍。往殲巨憝。早立非常之<line/>
効。以酬不次之恩。而乃知僕再次西征。卽謀北渡。便<line/>
侵泗境。來犯淮壖。負國家之寵榮。搆州縣之患害。幸<line/>
<페이지 number="ITKC_MO_0001A_A001_064C"/>其賊勢。阻此師期。未諭雅懷。何辜聖奬。言但繁於枝<line/>
葉。事莫究於根源。來示又云。比聞<고유명사 type="지명">廬州</고유명사>，<고유명사 type="지명">海州</고유명사>皆爲背<line/>
叛。累來投款。不遣措詞者。強謂恩情形於書札。顔雖<line/>
不厚。心且何安。彼東海廬江。偶聚奸惡。異端斯起。旣<line/>
非鄭有人焉。同氣相求。盡是<고유명사 type="이름">跖</고유명사>之徒也。足下已居重<line/>
任。不徇危謀。自守詔條。何煩飾說。僕累將軍食。頻救<line/>
臨淮。爲分逆順之蹤。令保始終之志。實以<고유명사 type="지명">泗州</고유명사>曾非<line/>
杞子之無禮。亦類<고유명사 type="이름">展禽</고유명사>之有詞。每當告急告窮。唯以<line/>
行仁行義。唯望足下暫息餘怒。深量遠圖。且先報國<line/>
之誠。無急伐隣之役。兼覩詔書奬諭。請與忠武協和。<line/>
<페이지 number="ITKC_MO_0001A_A001_064D"/>足見睿情。俾銷微憾。在於臣子。合更愼思。求將安撫<line/>
氓黎。速自追廻士卒。苟或上負君命。下違物情。隔礙<line/>
征途。侵凌近境。則亦難辭借一。用試當千。必見傷禽<line/>
易驚。困獸猶鬪。悔須防後。險已居前。矧乃<고유명사 type="지명">泗州</고유명사>以抱<line/>
節爲名。貴鎭以翫兵爲務。<고유명사 type="지명">泗州</고유명사>則唯遵王化。貴鎭則<line/>
虛構牒詞。以較否臧。可知曲直。是敢遠申忠告。冀絶<line/>
後誣。正當聖主蒙塵。未除禍難。何忍諸侯列土。更起<line/>
兵戎。猛發忠言。懶爲諂笑。勉思大體。勿暴小瑕。必因<line/>
此日所箴。却得後時見謝。幸從誠信。無損功名。某官<line/>
某頓首。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_063C" 연계종료="ITKC_MO_0001A_A001_064D"/>
						<연계항목 type="번역문" 연계시작="ITKC_BT_0001A_0120_020_0030" 연계종료="ITKC_BT_0001A_0120_020_0030"/>
					</연계정보>
				</레벨4>
<레벨4 DCI="ITKC_MO_0001A_0120_020_0040_2003_A001_XML" id="ITKC_MO_0001A_0120_020_0040" type="최종정보" 자료생성일="2003-09-04">
					<메타정보>
						<제목정보>
							<제목><페이지 number="ITKC_MO_0001A_A001_065A"/>答<고유명사 type="지명">襄陽</고유명사>郄將軍書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">中和二年七月四日。具銜高某。謹復書于將軍閤下。<line/>
某側窺前史。嘗慕古賢。贈人以至言則<고유명사 type="이름">老聃</고유명사>垂誡。成<line/>
我者良友則<고유명사 type="이름">管仲</고유명사>知恩。但恨季俗寖訛。芳規僅喪。豈<line/>
期今日。得覩餘風。將軍唯恐掩瑜。欲令磨玷。特勞彩<line/>
翰。遠辱長牋。初尋歸美之奬詞。汗驚浹背。後覽扶危<line/>
之箴諭。淚逬沾頤。旣乃粲然可觀。焉敢率兩而對。輒<line/>
憑毫素。仰疏血誠。終冀恩私。略垂採覽。幸甚幸甚。某<line/>
自去年春。知寇侵秦甸。帝幸蜀川。欲會兵於<고유명사 type="지명">大梁</고유명사>。遂<line/>
傳檄於外鎭。練成軍伍。選定行期。便被<고유명사 type="지명">武寧</고유명사>忽興戎<line/>
<페이지 number="ITKC_MO_0001A_A001_065B"/>役。先侵泗境。後犯淮壖。聲言則狼顧舊封。實意則鯨<line/>
呑弊鎭。長驅猛陣。直犯近疆。是以。分遣偏裨。果殲兇<line/>
醜。及當中夏。乃出大軍。旣知其北路阻艱。遂決於西<line/>
征利涉。尋奉詔旨云。卿手下甲兵數少。眼前防慮處<line/>
多。但保<고유명사 type="지명">淮南</고유명사>之封疆。協和浙右之師旅。爲朕全吳越<line/>
之地。遣朕無東南之憂。言其垂功。固亦不朽。某以兵<line/>
機固難自滯。君命有所不從。已事征行。必期進發。占<line/>
風選日。只欲奮飛。又奉七月十一日詔旨云。諸道師<line/>
徒。四面攻討。計度收剋。朝夕可期。卿宜式遏寇戎。饋<line/>
輦粟帛。何必離任。則是勤王。或恐餘孼遁逃。㝡要先<line/>
<페이지 number="ITKC_MO_0001A_A001_065C"/>事布置。以此再承綸旨。遂駐舟師。唯廣利權。宜供戎<line/>
費。殊不知進退唯命。始終無虧。却被近鎭讒誣。聖朝<line/>
猜慮。食駃騠之良肉。何敢望焉。絆騏驥之駿蹄。無能<line/>
爲也。遂使忠誠未展。睿奬難期。非敢自辜海內之人<line/>
心。但養<고유명사 type="지명">淮邊</고유명사>之兵力。詢之於理。良有所因。將軍以<고유명사 type="지명">泗<line/>
州</고유명사>舊屬<고유명사 type="지명">彭門</고유명사>。謂某妄爲占護必慮。未詳狡計。或採浮<line/>
詞。且<고유명사 type="지명">徐州</고유명사>昨自侜張。更無戢斂。威權旣盛。暴虐轉深。<line/>
見某自五月初。再謀征討。已排勁卒。欲援令公。兼差<line/>
都押衙<고유명사 type="이름">韓汶</고유명사>。先齎一百萬貫。救濟都統軍前。盡載舟<line/>
船。將臨道路。又興兵甲。來擾疆陲。把斷<고유명사 type="지명">淮河</고유명사>。蔟成寨<line/>
<페이지 number="ITKC_MO_0001A_A001_065D"/>柵。是以。行計猶阻。群情莫安。細察<고유명사 type="지명">徐州</고유명사>所爲。是作<고유명사 type="이름">黃<line/>
巢</고유명사>外應。不然則何以每見當軍臨發。却將兇黨奔衝。<line/>
又乃執稱泗濱。阻絶汴路。且臨淮則城孤氣寡。劣保<line/>
疲羸。<고유명사 type="지명">彭門</고유명사>則地險兵強。恐行狂悖。以玆斟酌。天見端<line/>
倪。況無諸道綱船。曾過<고유명사 type="지명">泗州</고유명사>本路。今則皆因此寇。却<line/>
滯諸綱。近則<고유명사 type="지명">浙東</고유명사><고유명사 type="지명">浙西</고유명사>。遠則容府，廣府。並未聆饋運。<line/>
何濟急難。某見發楚師。俾誅餘孼。一則遵行詔旨。救<line/>
援隣封。二則得靜長淮。欲登征路。固非貪泗民之租<line/>
稅。排徐帥之兵戎。蓋分曲直之端。將保初終之節。<고유명사 type="지명">泗<line/>
州</고유명사>二年閉壘。一境絶煙。織婦停梭。耕夫釋耒。滿城軍<line/>
<페이지 number="ITKC_MO_0001A_A001_066A"/>食。猶仰給於弊藩。闔郡賦輿。固難徵於疲俗。將軍謂<line/>
某藉其地利。搆此隣讎。細閱來言。難知深意。<고유명사 type="지명">泗州</고유명사>不<line/>
獨咸通之際。得振雄聲。曾於天寶之中。亦遵直道。況<line/>
于濤<고유명사 type="관직">尙書</고유명사>政條旣擧。武略兼精。收百姓之歡心。得三<line/>
軍之死力。將軍便令棄而不問。理復如何。<고유명사 type="지명">徐州</고유명사>實有<line/>
大愆。固非小患。若將助虐。豈謂輸忠。某今所俟者。戮<line/>
當道之豺狼。奮乘秋之鵰鶚。星言夙邁。電擊專征。必<line/>
與<고유명사 type="이름">王令公</고유명사>腹心見知。首尾相應。齊驅虵陣。豁展豹韜。<line/>
剋復上京。奉迎大駕。亦不敢負秣陵之節度。爭強弩<line/>
之功名。所冀得繼前勞。自防後患。使<고유명사 type="이름">藺相如</고유명사>之謙德。<line/>
<페이지 number="ITKC_MO_0001A_A001_066B"/>不損雄威。費無極之讒徒。皆歸顯戮。捨此之外。餘無<line/>
所云。敬佩良箴。豈離愚抱。伏惟<고유명사 type="관직">監察</고유명사>。某再拜。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_065A" 연계종료="ITKC_MO_0001A_A001_066B"/>
						<연계항목 type="번역문" 연계시작="ITKC_BT_0001A_0120_020_0040" 연계종료="ITKC_BT_0001A_0120_020_0040"/>
					</연계정보>
				</레벨4>
<레벨4 DCI="ITKC_MO_0001A_0120_020_0050_2003_A001_XML" id="ITKC_MO_0001A_0120_020_0050" type="최종정보" 자료생성일="2003-09-04">
					<메타정보>
						<제목정보>
							<제목><고유명사 type="지명">浙西</고유명사><고유명사 type="이름">周寶</고유명사><고유명사 type="관직">司空</고유명사>書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">昨奉公牒。云當道臨淮叛卒。過江來投。集衆廣場。已<line/>
受降訖。三復來示。言難不酬。且降之爲名。其理甚大。<line/>
<고유명사 type="이름">虞舜</고유명사>之七旬苗格。<고유명사 type="이름">晉侯</고유명사>之三日原歸。此皆以干紀亂<line/>
常。起兵動衆。緩之則稔成患害。急之則橫致殺傷。遂<line/>
假小慈。終施大信。能敷德化。俾革奸兇。若有偶聚萑<line/>
苻。敢爲榛梗者。共須撲滅。勿使晏安。今相公幸此隣<line/>
災。樂其軍禍。莫能嫉惡。翻欲惠奸。恐乖杖鉞之威。虛<line/>
<페이지 number="ITKC_MO_0001A_A001_066C"/>衒倒戈之捷。且如去年。陳儒徒伴。唐突貴鎭。封疆僅<line/>
有六萬餘人。<고유명사 type="지명">宣州</고유명사>日告危急。此時相公何不招諭。致<line/>
令侵凌。却見瑣瑣頑兇。卽自勤勤誘引。莫測高旨。實<line/>
辜衆心。傳不云乎。召 <원주>缺</원주> 外盜。書不云乎。爲逋逃主。稍<line/>
詳至理。無信虛詞。昔漢朝匈奴叛黨來附。<고유명사 type="이름">景帝</고유명사>便欲<line/>
與之封。<고유명사 type="이름">周亞夫</고유명사>曰。彼背其主而見賞。何以責人臣之<line/>
節。以小喩大。可量事情。況臨淮一郡。早從淝上行營。<line/>
及<고유명사 type="지명">淮邊</고유명사>戰敵。每有優賞。曾無偏頗。自是臨財則競起<line/>
貪心。遇賊則皆無鬪志。旋爲逗撓。猶與矜寬。昨又請<line/>
換都頭。已依衆請。殊不知犬易興於狂瘈。豕難制於<line/>
<페이지 number="ITKC_MO_0001A_A001_066D"/>喧豗。未盡誅擒。便謀奔竄。幸且未離近境。固合同塞<line/>
奸源。在此旣已不忠。於彼亦應非利。<고유명사 type="이름">石祁子</고유명사>所云。天<line/>
下之惡一也。惡於宋而保於我。保之何補。其在玆乎。<line/>
況凡隣府事宜。一彼一此。互相救援。同致安寧。是以。<line/>
前年六月中。貴鎭有天平潞府元從兵士背叛奔逃。<line/>
數僅百人。爲患非小。遂蒙移牒。請爲追擒。當使羌都<line/>
將梁楚部領馬軍。所在討襲。並各帖管內諸州令差<line/>
精兵。同力捕逐。尋卽諸鎭及東塘遊奕。使相次收獲<line/>
三十八人。纔見擒來。便令押送。續得梁楚狀報。到濠<line/>
州界。趁及殘孼。殺得三十餘人。其餘漏網之徒。盡以<line/>
<페이지 number="ITKC_MO_0001A_A001_067A"/>傷弓而走。所生擒之兇黨。皆就戮於貴藩。能致彼之<line/>
快心。實賴此之勞力。今則却見臨淮叛卒。特向沿江<line/>
招呼。便稱受降。仍 <원주>缺</원주> 補職。累牒咨請。不送過江。蒐慝<line/>
何多。養奸斯甚。敢言以怨報德。實。恐在安忘危。<고유명사 type="서명">詩</고유명사>云<line/>
投我以木瓜。報之以瓊琚。匪報也。永以爲好。此乃國<line/>
風遺訓。昭晣可觀。相公通仁。略賜詳度。無自賈天下<line/>
之戮笑也。其他已具廻牒。伏惟俯賜照察。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_066B" 연계종료="ITKC_MO_0001A_A001_067A"/>
						<연계항목 type="번역문" 연계시작="ITKC_BT_0001A_0120_020_0050" 연계종료="ITKC_BT_0001A_0120_020_0050"/>
					</연계정보>
				</레벨4>
<레벨4 DCI="ITKC_MO_0001A_0120_020_0060_2003_A001_XML" id="ITKC_MO_0001A_0120_020_0060" type="최종정보" 자료생성일="2003-09-04">
					<메타정보>
						<제목정보>
							<제목><고유명사 type="지명">浙西</고유명사>護軍焦將軍書</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">昨有臨淮背叛兵士誅擒不盡。奔逬過江。便蒙貴鎭<line/>
相公特許歸降。遍加補署。兼移公牒。頗搆虛詞。旣乖<line/>
<페이지 number="ITKC_MO_0001A_A001_067B"/>七縱之謀。誰謂三驅之禮。蓋是幸災樂禍。固非撫士<line/>
安人。自古受降之爲義也。叛而伐之。服而捨之。忠信<line/>
能敷。德刑乃就。或以賊數則動盈千萬。奸謀則難測<line/>
二三。若欲戰爭。恐多傷殺。或吹笳感動。或書箭招呼。<line/>
免致膏鋒。俾從肉袒。其或蕞爾兇狡。率然叛離。兔奔<line/>
網而終必自顚。鼠失穴而欲將安往。在於接境。合與<line/>
同擒。不料豁開叛換之門。深作逋逃之藪。慰安螻蟻。<line/>
雖欲好生。訓練熊羆。有何用處。纔招稔惡之輩。遽衒<line/>
受降之名。蘊豹韜而略不施張。對龍節而恐須慙愧。<line/>
<고유명사 type="서명">魯史</고유명사>云。晉楚設誓。無相加戎。同卹災危。備救兇患。若<line/>
<페이지 number="ITKC_MO_0001A_A001_067C"/>有害楚則晉伐之。在晉。楚亦如之。交贄往來。道路無<line/>
壅。謀其不協而討不庭。此則古時敵國。猶保話言。今<line/>
日善隣。豈傷師律。況晉楚則各在遠地。揚潤則只隔<line/>
<고유명사 type="지명">長江</고유명사>。曾無交惡之端。豈有相欺之事。實驚衆聽。甚爽<line/>
遠圖。已無蠶女爭桑。永安兩境。宜效農夫去草。靜剗<line/>
本根。伏惟將軍遠護兵符。共<고유명사 type="이름">成王</고유명사>事。必不欲和之如<line/>
響。知而不言。唯望稍致良箴。終除巨弊。永使必誠必<line/>
信。誰云莫往莫來。此旣無噂沓以背憎。彼亦免忸怩<line/>
於顔厚。幸垂採聽。特惠終始。伏惟云云。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_067A" 연계종료="ITKC_MO_0001A_A001_067C"/>
						<연계항목 type="번역문" 연계시작="ITKC_BT_0001A_0120_020_0060" 연계종료="ITKC_BT_0001A_0120_020_0060"/>
					</연계정보>
				</레벨4></레벨3></레벨2></레벨1></아이템>