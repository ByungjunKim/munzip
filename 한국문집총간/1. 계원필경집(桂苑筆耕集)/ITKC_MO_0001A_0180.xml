<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0001A" type="서지" 자료생성일="2003-09-04">
<레벨2 id="ITKC_MO_0001A_0180" type="권차" 자료생성일="2003-09-04">
			<메타정보>
				<제목정보>
					<제목><페이지 number="ITKC_MO_0001A_A001_100A"/><고유명사 type="서명">桂苑筆耕集</고유명사>卷之十七</제목>
				</제목정보>
			</메타정보>
		
<레벨3 id="ITKC_MO_0001A_0180_010" type="문체" 자료생성일="2003-09-04">
				<메타정보>
					<제목정보>
						<제목>啓狀 <원주>一十首</원주></제목>
					</제목정보>
				</메타정보>
			
<레벨4 DCI="ITKC_MO_0001A_0180_010_0010_2003_A001_XML" id="ITKC_MO_0001A_0180_010_0010" type="최종정보" 자료생성일="2003-09-04">
					<메타정보>
						<제목정보>
							<제목>初投獻<고유명사 type="관직">太尉</고유명사>啓</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">某啓。伏以嶽之高與海之深。物所歸而人所仰。迥拔<line/>
千仞。平呑百川。其如巘崿擎天。波瀾蘸日。豁四方之<line/>
眼。醒萬族之魂。是宇內之所歌謠。匪毫端之能贊詠。<line/>
<페이지 number="ITKC_MO_0001A_A001_100B"/>伏惟司徒相公獨抱神略。一匡聖朝。譽洽於良哉康<line/>
哉。名標於可久可大。龔，黃德政。則郡民有遺愛之碑。<line/>
韓，白功勳。則國史有直書之筆。況某劣同窺豹。淺比<line/>
傾螺。難將篆刻之詞。輒頌陶鎔之業。但以間生賢哲。<line/>
年當五百之期。廣集英豪。客滿三千之數。旣納之似<line/>
水。則來者如雲。斯乃司徒相公鏡於心而寬兮綽兮。<line/>
秤於事而無偏無黨。網羅雋彦。籠罩驍雄。於儒則沈，<line/>
謝呈才。於武則關，張效力。遂使弓旌招隱士。巖谷爲<line/>
之一空。介冑降叛夫。煙塵爲之四息。豈獨分憂於閫<line/>
外。實惟稱慶於寰中。莫不信齊於春夏秋冬。恩播於<line/>
<페이지 number="ITKC_MO_0001A_A001_100C"/>東西南北。但日月照臨之所。是風雷變化之時。然則<line/>
<고유명사 type="이름">尼父</고유명사>堂中。亦有他鄕之子。<고유명사 type="이름">孟嘗</고유명사>門下。寧無遠地之人。<line/>
片善可稱。前賢不讓。永能執大邦之政。豈欲遺小國<line/>
之賓。是以。敢寫微衷。輕投朗鑑。某。新羅人也。身也賤<line/>
性也愚。才不雄學不贍。雖形骸則鄙。年齒未衰。自十<line/>
二則別<고유명사 type="지명">鷄林</고유명사>。至二十。得遷<고유명사 type="지명">鶯谷</고유명사>。方接靑襟之侶。旋從<line/>
黃綬之官。旣忝登龍。敢言絆驥。今者乍離一尉。欲應<line/>
三篇。更願進脩。且謀退縮。獨依林藪。再閱丘墳。課日<line/>
攻詩。<고유명사 type="이름">虞訥</고유명사>之詆訶無避。積年著賦。<고유명사 type="이름">陸機</고유명사>之哂笑何慙。<line/>
俟其敦閱致功。琢磨成器。求魚道在垂竿而不掛曲<line/>
<페이지 number="ITKC_MO_0001A_A001_100D"/>鉤。射鵠心專撚筈而冀銜後鏃。端操勁節。佇望良時。<line/>
竊見萬物投誠。八紘嚮德。不謁相公賓閤。不遊相公<line/>
德門者。詞人之所懷慙。群議之所發誚。某固敢隳肝<line/>
瀝膽。進牘抽毫。不避嚴誅。輒申素懇。謹錄所業雜篇<line/>
章五軸兼陳情七言長句詩一百篇。齋沐上獻。冒犯<line/>
尊威。不任戰懼之至。謹啓。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_100A" 연계종료="ITKC_MO_0001A_A001_100D"/>
						<연계항목 type="번역문" 연계시작="ITKC_BT_0001A_0180_010_0010" 연계종료="ITKC_BT_0001A_0180_010_0010"/>
					</연계정보>
				</레벨4>
<레벨4 DCI="ITKC_MO_0001A_0180_010_0020_2003_A001_XML" id="ITKC_MO_0001A_0180_010_0020" type="최종정보" 자료생성일="2003-09-04">
					<메타정보>
						<제목정보>
							<제목>再獻啓</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">某啓。某今月五日。謹以所學篇章五通。貢于賓次。雖<line/>
慙獻豕。輒覬攀龍脩客路以心摧。望仁風以目斷。乍<line/>
覩秦雲之態。或似美人。細看燕石之姿。恐爲棄物。伏<line/>
<페이지 number="ITKC_MO_0001A_A001_101A"/>蒙司徒相公光逾愛日。煦及寒灰。念以遠別海隅。久<line/>
沈江徼。特垂豐餼。俾濟朝飢。自驚樗櫟之材。已荷稻<line/>
粱之惠。雖龜魚投水。驟喜命蘇。而蚤蝨負山。深憂力<line/>
敗。且某也ꟙ絲雖絡。蛛網自營。萬計尋思。不如學也。<line/>
百年勤苦。猶恐失之。所以未競宦塗。但遵儒道。筮仕<line/>
而懶趨塵土。卜居而貪憶林泉。人間之要路通津。眼<line/>
無開處。物外之靑山綠水。夢有歸時。所願更淬鉛刀。<line/>
終求鐵印。斂跡而銓藏學藪。安身而跌宕詞林。嘗誦<line/>
古詩。還符此意。云志士惜日短。愁人知夜長。某旣懷<line/>
志士之勤。又抱愁人之苦。聊憑毫牘。敢述肺肝。且如<line/>
<페이지 number="ITKC_MO_0001A_A001_101B"/>蹋壁冥搜。杜門寂坐。席冷而窓風擺雪。筆乾而硯水<line/>
成氷。欲爲<고유명사 type="이름">尼父</고유명사>之絶編。無奈<고유명사 type="이름">羲和</고유명사>之促轡。卽可知指<line/>
萬卷之經史。恨三冬之景光。及其凍枕傷神。孤燈伴<line/>
影。寒漏則滴殘別淚。遙碪則擣破羈心。空勞<고유명사 type="이름">甯戚</고유명사>之<line/>
悲歌。莫繼<고유명사 type="이름">陸機</고유명사>之安寢。亦可想貯千端之鬱邑。過五<line/>
夜之寂寥。然則志士之勤也旣如彼。愁人之苦也又<line/>
如此。況某家遙日域。路隔天池。投客舍而方甚死讎。<line/>
持何門而欲安生計。唯慮道之將廢。豈言人不易知。<line/>
不敢以陋質凡姿。覲相公淸嚴之德。不敢以片言隻<line/>
字。希相公採錄之恩。所望者。或以其萬里地遠來。十<line/>
<페이지 number="ITKC_MO_0001A_A001_101C"/>餘年苦學。稍垂惻憫。得濟困窮。則必堅背水之心。終<line/>
爲勇士決。移山之志。不讓<고유명사 type="이름">愚公</고유명사>。伏以某譯殊方之語<line/>
言。學聖代之章句。舞態則難爲短袖。辯詞則未比長<line/>
裾。舌無三寸之能。空緘壯氣。腸有九回之懇。但戀深<line/>
恩干浼尊嚴。下情無任感戴兢惶涕泗之至。謹啓。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_100D" 연계종료="ITKC_MO_0001A_A001_101C"/>
						<연계항목 type="번역문" 연계시작="ITKC_BT_0001A_0180_010_0020" 연계종료="ITKC_BT_0001A_0180_010_0020"/>
					</연계정보>
				</레벨4>
<레벨4 DCI="ITKC_MO_0001A_0180_010_0030_2003_A001_XML" id="ITKC_MO_0001A_0180_010_0030" type="최종정보" 자료생성일="2003-09-04">
					<메타정보>
						<제목정보>
							<제목>謝生料狀</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">某啓。某昨日。伏蒙仁慈再賜生料。恩垂望外。喜集愁<line/>
中。安貧而已贍晨炊。感德而惟知宿飽。遂使范家釜<line/>
甑。免恨長閒。顔巷簞瓢。倍加其樂。伏以某雖楊曾穿<line/>
葉。而蓬且斷根。空把利錐。冀遇大賢之鑑。豈將長鋏。<line/>
<페이지 number="ITKC_MO_0001A_A001_101D"/>先興下客之歌。一昨輒貢蕪音。累塵尊聽。窺德宇而<line/>
燕雖相賀。望威風而鷁恐退飛。豈料<고유명사 type="관직">司空</고유명사>相公俯念<line/>
海人。久爲塵吏。特垂記錄。繼賜沾濡。生前之溝壑無<line/>
虞。飢寒雖濟。頭上之丘山漸重。負戴難勝。依投而旣<line/>
類窮猿。展效而願同病雀。下情無任云云。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_101C" 연계종료="ITKC_MO_0001A_A001_101D"/>
						<연계항목 type="번역문" 연계시작="ITKC_BT_0001A_0180_010_0030" 연계종료="ITKC_BT_0001A_0180_010_0030"/>
					</연계정보>
				</레벨4>
<레벨4 DCI="ITKC_MO_0001A_0180_010_0040_2003_A001_XML" id="ITKC_MO_0001A_0180_010_0040" type="최종정보" 자료생성일="2003-09-04">
					<메타정보>
						<제목정보>
							<제목>獻詩啓</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">某啓。某竊覽同年<고유명사 type="이름">顧雲</고유명사><고유명사 type="관직">校書</고유명사>獻相公長啓一首短歌<line/>
十篇。學派則鯨噴海濤。詞鋒則劍倚雲漢。備爲贊頌。<line/>
永可流傳。如某者。跡自外方。藝唯下品。雖儒宮慕善。<line/>
每嘗窺顔，冉之墻。而筆陣爭雄。未得摩曹，劉之壘。但<line/>
<페이지 number="ITKC_MO_0001A_A001_102A"/>以幸遊樂國。獲覩仁風。久貯懇誠。冀伸歌詠。輒獻紀<line/>
德絶句詩三十首。謹封如別。<고유명사 type="이름">定王</고유명사>拙舞。適足自嫌。嫫<line/>
母濃糚。轉爲人笑。不足贊揚休烈。翻憂浼黷尊威。然<line/>
聖人以激勸誠深。不間<고유명사 type="지명">互鄕</고유명사>童子。學者以揣摩志切。<line/>
皆投<고유명사 type="이름">鬼谷</고유명사>先生。伏惟特恕荒蕪。俯垂采覽。所冀趨仁<line/>
化於江北。終得傳美譚於<고유명사 type="지명">海東</고유명사>。唐突藻鑑。下情無任<line/>
戰慄之至。謹啓。</단락>
<단락제목 align="left" indent="1">附 七言紀德詩 三十首。謹獻<고유명사 type="관직">司徒</고유명사>相公。</단락제목>
<단락제목 align="left" indent="1">兵機</단락제목>
<단락 align="left" indent="1">惟將志業練春秋。早蓄雄心剗國讎。二十年來天<line/>
<페이지 number="ITKC_MO_0001A_A001_102B"/>下事。漢皇高枕倚<고유명사 type="이름">留侯</고유명사>。</단락>
<br/>
<단락제목 align="left" indent="1">筆法</단락제목>
<단락 align="left" indent="1">見說書窓暫臥龍。神傳妙訣助奇鋒。也知外國人<line/>
爭學。惟恨無因乞手蹤。<원주>南朝<고유명사 type="이름">蕭子雲</고유명사>善書。百濟使人求手蹤。以爲國寶。</원주></단락>
<br/>
<단락제목 align="left" indent="1">性箴</단락제목>
<단락 align="left" indent="1">波澄性海見深源。理究希夷闢道門。詞翰好傳雙<line/>
美跡。何須更寫<고유명사 type="서명">五千言</고유명사>。</단락>
<br/>
<단락제목 align="left" indent="1">雪詠</단락제목>
<단락 align="left" indent="1">五色毫編六出花。三冬吟徹四方誇。始知絶句勝<line/>
聯句。從此芳名掩謝家。</단락>
<br/>
<단락제목 align="left" indent="1"><페이지 number="ITKC_MO_0001A_A001_102C"/>射鵰</단락제목>
<단락 align="left" indent="1">能將一箭落雙鵰。萬里胡塵當日銷。永使威名振<line/>
沙漠。犬戎無復吠<고유명사 type="이름">唐堯</고유명사>。</단락>
<br/>
<단락제목 align="left" indent="1">安化</단락제목>
<단락 align="left" indent="1">班筆由來不暗投。旋驅熊隼待封侯。郡名安化能<line/>
宣化。更指河湟地欲收。</단락>
<br/>
<단락제목 align="left" indent="1">練兵</단락제목>
<단락 align="left" indent="1">隴水聲秋塞草閒。霍將軍暫入<고유명사 type="지명">長安</고유명사>。太平天子憐<line/>
才略。曾請陳兵盡日看。</단락>
<br/>
<단락제목 align="left" indent="1">磻溪</단락제목>
<단락 align="left" indent="1"><페이지 number="ITKC_MO_0001A_A001_102D"/>刻石書蹤妙入神。一廻窺覽一廻新。況能早遂王<line/>
師業。桃李終成萬代春。<원주>伏覩相公磻溪詩云。及到王師身已老。不知辛苦爲<line/>
何人。又經<고유명사 type="지명">虢縣</고유명사>詩云。手栽桃李十餘春。今日經過重建勳。</원주></단락>
<br/>
<단락제목 align="left" indent="1">射虎</단락제목>
<단락 align="left" indent="1">鉅牙鉤爪礙王程。一箭摧斑四海驚。白額前驅羌<line/>
膽碎。方知破石是虛聲。</단락>
<br/>
<단락제목 align="left" indent="1">秦城</단락제목>
<단락 align="left" indent="1">遠提龍劍鎭龍庭。外戶從玆永罷扃。掃盡邊塵更<line/>
無事。暮天寒角醉吟聽。</단락>
<br/>
<단락제목 align="left" indent="1">生祠</단락제목>
<단락 align="left" indent="1"><페이지 number="ITKC_MO_0001A_A001_103A"/>古來難化是蠻夷。<고유명사 type="지명">交趾</고유명사>何人得去思。萬代聖朝靑<line/>
史上。獨傳<고유명사 type="지명">溪洞</고유명사>立生祠。</단락>
<br/>
<단락제목 align="left" indent="1">射鞭</단락제목>
<단락 align="left" indent="1">休說戟枝非易中。若言楊葉是難穿。須看立節沙<line/>
場上。永得安邊爲射鞭。</단락>
<br/>
<단락제목 align="left" indent="1"><고유명사 type="지명">安南</고유명사></단락제목>
<단락 align="left" indent="1">西戎始定南蠻起。都護能摧驃信威。萬里封疆萬<line/>
戶口。一麾風雨盡收歸。</단락>
<br/>
<단락제목 align="left" indent="1">天威徑</단락제목>
<단락 align="left" indent="1">鑿斷<고유명사 type="지명">龍門</고유명사>猶勞身。擘分<고유명사 type="지명">華嶽</고유명사>徒稱神。何如劈開海<line/>
<페이지 number="ITKC_MO_0001A_A001_103B"/>山道。坐令八國爭來賓。</단락>
<br/>
<단락제목 align="left" indent="1">岝口徑</단락제목>
<단락 align="left" indent="1">濟物能廻造化心。驅山偃海立功深。<고유명사 type="지명">安南</고유명사>眞得<고유명사 type="지명">安<line/>
南</고유명사>界。從此蠻兵不敢侵。</단락>
<br/>
<단락제목 align="left" indent="1">收城碑</단락제목>
<단락 align="left" indent="1">功業已標征北賦。威名初建鎭南碑。終知不朽齊<line/>
銅柱。況是儒宗綴色絲。<원주>碑今度支裵僕射撰詞</원주></단락>
<br/>
<단락제목 align="left" indent="1">執金吾</단락제목>
<단락 align="left" indent="1">一陣風雷定八蠻。來趨雲陛悅天顔。王孫仕宦多<line/>
榮貴。心爲匡君不暫閒。</단락>
<br/>
<단락제목 align="left" indent="1"><페이지 number="ITKC_MO_0001A_A001_103C"/>天平</단락제목>
<단락 align="left" indent="1"><고유명사 type="지명">海岱</고유명사>煙塵匝鄆城。遙揮一劍落欃槍。征旗不動降<line/>
旗盡。永使天平地亦平。</단락>
<br/>
<단락제목 align="left" indent="1"><고유명사 type="건물">釣魚亭</고유명사></단락제목>
<단락 align="left" indent="1">錦筵花下飛鸚鵡。羅袖風前唱鷓鴣。占得仙家詩<line/>
酒興。閒吟煙月憶蓬壺。<원주>伏覩相公在鄆州詩云。酒滿金舡花滿枝。雙娥齊唱<line/>
鷓鴣詞。又<고유명사 type="건물">釣魚亭</고유명사>詩云。水急魚難釣。風吹柳易低。</원주></단락>
<br/>
<단락제목 align="left" indent="1">相印</단락제목>
<단락 align="left" indent="1">早說休徵應佩刀。台星光接將星高。欲迎霖雨歸<line/>
龍闕。看滅妖氛展豹韜。</단락>
<br/>
<단락제목 align="left" indent="1"><페이지 number="ITKC_MO_0001A_A001_103D"/><고유명사 type="지명">西川</고유명사></단락제목>
<단락 align="left" indent="1">遠持龍旆活<고유명사 type="지명">龜城</고유명사>。威懾蒙王永罷兵。應笑欒巴噀<line/>
杯酒。雨師風伯自歸行。</단락>
<br/>
<단락제목 align="left" indent="1">平蠻</단락제목>
<단락 align="left" indent="1">邛峽<고유명사 type="지명">關東</고유명사>蠻塵絶。平夷鎭扼蠻地裂。又築羅城變<line/>
<고유명사 type="지명">錦城</고유명사>。蠻兵永滅功不滅。</단락>
<br/>
<단락제목 align="left" indent="1">築城</단락제목>
<단락 align="left" indent="1">一心能感衆心齊。鐵甕高呑劍閣低。多上散花樓<line/>
上望。江山供盡好詩題。</단락>
<br/>
<단락제목 align="left" indent="1"><고유명사 type="지명">荊南</고유명사></단락제목>
<단락 align="left" indent="1"><페이지 number="ITKC_MO_0001A_A001_104A"/>虎吼<고유명사 type="지명">龍驤</고유명사>出峽來。福星才照陣雲開。遙思屈宋忠<line/>
魂在。應向風前奠一杯。</단락>
<br/>
<단락제목 align="left" indent="1">漕運</단락제목>
<단락 align="left" indent="1">濟川已展爲舟業。煮海終成富國功。能與吾君緩<line/>
宵旰。爲資心計四方通。</단락>
<br/>
<단락제목 align="left" indent="1"><고유명사 type="지명">浙西</고유명사></단락제목>
<단락 align="left" indent="1">九江賊膽望風摧。萬戶愁眉向日開。楚舞吳歌一<line/>
何樂。相逢相賀相公來。</단락>
<br/>
<단락제목 align="left" indent="1">降寇</단락제목>
<단락 align="left" indent="1">唯將德化欲銷兵。長笑長平恣意坑。更想太丘行<line/>
<페이지 number="ITKC_MO_0001A_A001_104B"/>小惠。何如言下濟群生。</단락>
<br/>
<단락제목 align="left" indent="1"><고유명사 type="지명">淮南</고유명사></단락제목>
<단락 align="left" indent="1">八郡榮超陶太尉。三邊靜掩<고유명사 type="이름">霍嫖姚</고유명사>。玉皇終日留<line/>
金鼎。應待<고유명사 type="이름">淮王</고유명사>手自調。<원주>劍南，<고유명사 type="지명">荊南</고유명사>，<고유명사 type="지명">淮南</고유명사>。乃天下名鎭。相公累移節制。西戎，南<line/>
蠻，東鄙賊起。相公皆自討除。</원주></단락>
<br/>
<단락제목 align="left" indent="1">朝上淸</단락제목>
<단락 align="left" indent="1">齊心不倦自朝眞。豈爲修仙欲濟人。天上香風吹<line/>
楚澤。江南江北鎭成春。</단락>
<br/>
<단락제목 align="left" indent="1">陳情</단락제목>
<단락 align="left" indent="1">俗眼難窺氷雪姿。終朝共詠小山詞。此身依托同<line/>
<페이지 number="ITKC_MO_0001A_A001_104C"/>鷄犬。他日昇天莫棄遺。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_101D" 연계종료="ITKC_MO_0001A_A001_104C"/>
						<연계항목 type="번역문" 연계시작="ITKC_BT_0001A_0180_010_0040" 연계종료="ITKC_BT_0001A_0180_010_0040"/>
					</연계정보>
				</레벨4>
<레벨4 DCI="ITKC_MO_0001A_0180_010_0050_2003_A001_XML" id="ITKC_MO_0001A_0180_010_0050" type="최종정보" 자료생성일="2003-09-04">
					<메타정보>
						<제목정보>
							<제목>謝職狀</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">右某今月二十五日。伏承公牒特賜署充館驛巡官<line/>
者。恩降台階。光生旅舍。承命而吟魂乍懾。叨榮而病<line/>
骨能蘇。攀依有心。荷戴無力。伏以某樗生曠野。莠託<line/>
荒田。豈惟良匠不窺。抑亦農人見棄。風欹弱植。難擧<line/>
勢於凌雲。塵織纖莖。但懷愁於委地。昨者不慙狷者。<line/>
輒效狂生。累貢巴詞。仰瀆秦鑑。伏惟司徒相公念以<line/>
來從異域。遠寓樂郊。俯愛似龍。不嫌非鳳。拔衰英於<line/>
糞上。搜滯刃於獄中。許廁嘉賓。仍沾厚俸。神仙見顧。<line/>
<페이지 number="ITKC_MO_0001A_A001_104D"/>稍親<고유명사 type="이름">郭隗</고유명사>之臺。駑蹇何施。得主鄭莊之驛。況乃念子<line/>
襟之志業。辱華衮之褒詞。刻畫恩深。已能長價。琢磨<line/>
志切。終願成功。修身則飮水懷氷。鍊思則吟煙嘯露。<line/>
唯當勵節。以謂報恩。謹詣衙門。祗候陳謝。下情無任<line/>
感激彷徨榮懼之至。謹狀。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_104C" 연계종료="ITKC_MO_0001A_A001_104D"/>
						<연계항목 type="번역문" 연계시작="ITKC_BT_0001A_0180_010_0050" 연계종료="ITKC_BT_0001A_0180_010_0050"/>
					</연계정보>
				</레벨4>
<레벨4 DCI="ITKC_MO_0001A_0180_010_0060_2003_A001_XML" id="ITKC_MO_0001A_0180_010_0060" type="최종정보" 자료생성일="2003-09-04">
					<메타정보>
						<제목정보>
							<제목>謝借宅狀</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">右某昨日客司奉傳處分。借賜官宅安下者。仰聆尊<line/>
旨。俯省庸才。旣榮投跡之有門。唯恨殺身之無路。伏<line/>
以某自趨龍旆。免泣牛衣。職奉非輕。書糧頗贍。嘗讀<line/>
<고유명사 type="서명">魯論語</고유명사>曰。學而優則仕。仕而優則學。是以。望東開之<line/>
<페이지 number="ITKC_MO_0001A_A001_105A"/>閤。永誓依仁。坐北面之窓。唯期肄業。非敢隱居而不<line/>
嫁。秖將直道而自媒。今者幸寓樂郊。況棲靜室。簦屩<line/>
則不勞涉遠。簞瓢則永遂安貧。豈謂愛閒。誠堪養勇。<line/>
三年就學。非 <원주>缺</원주> 慕藺之心。一日成功。願滿依劉之志<line/>
下情無任感恩激切兢惕之至。謹詣衙門祗候陳謝。<line/>
謹狀。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_104D" 연계종료="ITKC_MO_0001A_A001_105A"/>
						<연계항목 type="번역문" 연계시작="ITKC_BT_0001A_0180_010_0060" 연계종료="ITKC_BT_0001A_0180_010_0060"/>
					</연계정보>
				</레벨4>
<레벨4 DCI="ITKC_MO_0001A_0180_010_0070_2003_A001_XML" id="ITKC_MO_0001A_0180_010_0070" type="최종정보" 자료생성일="2003-09-04">
					<메타정보>
						<제목정보>
							<제목>出師後告辭狀</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">右某伏念來從異域。託在德門。昔曾名列桂科。未知<line/>
稱意。今忝職居蓮府。始覺榮身。恩旣厚於稻粱。跡能<line/>
安於萍梗。日增學殖。月贍書糧。豈期市駿之金傍沾<line/>
<페이지 number="ITKC_MO_0001A_A001_105B"/>駑蹇。唯愧封侯之印未效禎祥。今者屬以大憝逋誅。<line/>
中朝多難。頃煩豹略。佇滅豺聲。伏惟<고유명사 type="관직">太尉</고유명사>相公身耀<line/>
福星。均臨庶類。手傾霖雨。遍洗妖氛。遠命舟師。重興<line/>
國祚。華夷則望風競抃。蠢植則剋日當蘇。若某者。空<line/>
有肺腸。方重禱祝。恨無羽翼。一遂奮飛。望龍節以魂<line/>
銷。窺虎威而股慄。雖則熊羆之力共<고유명사 type="지명">喜安</고유명사>人。其如犬<line/>
馬之心常增戀主。下情無任攀依激切涕泣之至。謹<line/>
狀。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_105A" 연계종료="ITKC_MO_0001A_A001_105B"/>
						<연계항목 type="번역문" 연계시작="ITKC_BT_0001A_0180_010_0070" 연계종료="ITKC_BT_0001A_0180_010_0070"/>
					</연계정보>
				</레벨4>
<레벨4 DCI="ITKC_MO_0001A_0180_010_0080_2003_A001_XML" id="ITKC_MO_0001A_0180_010_0080" type="최종정보" 자료생성일="2003-09-04">
					<메타정보>
						<제목정보>
							<제목>謝令從軍狀</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">右某適見客司奉傳處分。令借舟船隨從行李者。深<line/>
<페이지 number="ITKC_MO_0001A_A001_105C"/>恩旣降。壯氣潛伸。勵心而願效驅馳。感德而難勝踊<line/>
躍。伏以某塵中走吏。海外腐儒。五能非自濟之資。一<line/>
割無可施之處。唯增慷慨。已分沈淪。豈無投筆之心。<line/>
時應未偶。空有請纓之志。力且難成。誰謂忽被殊私。<line/>
不遺賤跡。許隨旌旆借賜舟航。蹇足無堪。敢望維駒<line/>
之念。麽姿何幸。遽叨泛鷁之榮。況當泣路之時。永荷<line/>
濟川之賜。下情無任感戴欣躍兢惕之至。謹狀。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_105B" 연계종료="ITKC_MO_0001A_A001_105C"/>
						<연계항목 type="번역문" 연계시작="ITKC_BT_0001A_0180_010_0080" 연계종료="ITKC_BT_0001A_0180_010_0080"/>
					</연계정보>
				</레벨4>
<레벨4 DCI="ITKC_MO_0001A_0180_010_0090_2003_A001_XML" id="ITKC_MO_0001A_0180_010_0090" type="최종정보" 자료생성일="2003-09-04">
					<메타정보>
						<제목정보>
							<제목>謝借舫子狀</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">客司奉傳處分。借賜舫子安下者。某方脫窮鱗。得攀<line/>
畫鷁。自慙跡在塵吏。忽訝身爲水仙。則彼甘寧割錦<line/>
<페이지 number="ITKC_MO_0001A_A001_105D"/>纜而呈奢。顧愷毁布帆而無恙。豈若榮棲德宇。又泛<line/>
仙舟。風波無失所之憂。煙月有搜吟之暇。況淸流滿<line/>
望。暑氣銷威。每當定志安神。則乃銘肌刻骨。謹課七<line/>
言長句詩一首。齋沐上獻。干瀆台堦。下情無任荷戴<line/>
兢惕之至。謹狀。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_105C" 연계종료="ITKC_MO_0001A_A001_105D"/>
						<연계항목 type="번역문" 연계시작="ITKC_BT_0001A_0180_010_0090" 연계종료="ITKC_BT_0001A_0180_010_0090"/>
					</연계정보>
				</레벨4>
<레벨4 DCI="ITKC_MO_0001A_0180_010_0100_2003_A001_XML" id="ITKC_MO_0001A_0180_010_0100" type="최종정보" 자료생성일="2003-09-04">
					<메타정보>
						<제목정보>
							<제목>謝許奏薦狀</제목>
						</제목정보>
						<저자정보 type="필자">
							<저자>
								<한글성명>최치원</한글성명>
								<한자성명>崔致遠</한자성명>
							</저자>
						</저자정보>
						<간행정보>
							<집수번호>a001</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">公車類</분류내용>
								<분류내용 type="중분류">疏箚類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">右某。昨日見衙前兵馬使曠師禮奉傳處分。特賜慰<line/>
問。兼許奏薦。令自修狀本來者。俯慙蓬跡。仰聽蘭言。<line/>
喜抃而身輕欲飛。兢惶而心戰難遏。何者。某職叨鄭<line/>
驛。已謂極榮。名達堯階。實爲過望。憑何展效。佩此恩<line/>
<페이지 number="ITKC_MO_0001A_A001_106A"/>光。況乃朗鑑氷開。英才霧集。所宜倒屣則先迎<고유명사 type="이름">王粲</고유명사>。<line/>
築臺則次接劇辛。如某者。輟耕海上之田。來泣塵中<line/>
之路。雖云游學。尙未成功。豈料勤勞莫副於指蹤。將<line/>
念已全於卵翼。許令伐善。將使警愚。每思<고유명사 type="이름">郄子</고유명사>之驟<line/>
稱。深慙速謗。欲效<고유명사 type="이름">黃公</고유명사>之多讓。又恐失時。冀緝拙詞。<line/>
仰遵嚴命。<고유명사 type="이름">南宮适</고유명사>之問宣父。實有所歸。<고유명사 type="이름">東方朔</고유명사>之對<line/>
漢皇。寧辭自責。旣忝風雷之變化。佇期雨露之沾濡。<line/>
下情無任感戴榮抃兢灼之至。謹奉狀陳謝。謹狀。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0001A_A001_105D" 연계종료="ITKC_MO_0001A_A001_106A"/>
						<연계항목 type="번역문" 연계시작="ITKC_BT_0001A_0180_010_0100" 연계종료="ITKC_BT_0001A_0180_010_0100"/>
					</연계정보>
				</레벨4></레벨3></레벨2></레벨1></아이템>